![![image](https://github.com/MixmasterX28/Skil-markdown/assets/144898918/f04f1dab-fdb4-4c15-a8ed-2030326ebf03)


# Chocoladetaart

## Benodigdheden

*200 g pure chocolade 72%
*175 g witte basterdsuiker
*100 g ongezouten roomboter
*397 g gecondenseerde volle melk
*100 ml heet water
*225 g zelfrijzend bakmeel
*4 el cacaopoeder
*1 mespunt zout
*2 middelgrote eieren
*150 g melkchocolade
*125 mlverse slagroom

### Bereiding

1.
Verwarm de oven voor op 175 °C. Bekleed de bodem van de springvorm met bakpapier en vet de randen in. Hak de pure chocolade grof. Doe de suiker, boter, de helft van de pure chocolade, de gecondenseerde melk en het water in een pan. Verwarm al roerend op laag vuur tot een gladde massa.

2.
Zeef het bakmeel, de cacao en het zout in een kom. Voeg het chocolademengsel toe aan het bakmeel in de kom en roer tot een stevig geheel. Klop de eieren los, voeg ze toe en roer door. Schenk het mengsel in de springvorm en bak ca. 55 min. in het midden van de oven.

3.
Controleer de gaarheid van de taart door na 50 min. de satéprikker in het midden van de taart te steken. Komt deze er schoon uit, dan is de taart gaar. Haal uit de oven en laat 30 min. afkoelen in de vorm. Verwijder de vorm en laat in 1 uur en 30 min. volledig afkoelen.

4.
Hak ondertussen de melkchocolade fijn en doe met de rest van de pure chocolade in een kom. Verhit de slagroom tot tegen de kook aan, schenk in de kom en meng al roerend tot de chocolade gesmolten is. Mix het chocolademengsel met de staafmixer tot een glanzende massa en laat 30 min. op kamertemperatuur iets opstijven.

5.
Snijd de taart horizontaal doormidden. Snijd eventueel de bovenkant eraf en verkruimel dit. Draai de helften om zodat je een rechte bovenkant hebt. Bestrijk de bovenkant van beide helften met het chocolademengsel. Leg de helften weer op elkaar. Versier eventueel met de cakekruimels.


[link naar de website](https://www.ah.nl/allerhande/recept/R-R689092/chocoladetaart)
